# ESTATUTS RAI, Recursos de Animación Intercultural - 2012

## Capítol Il. La denominació, els fins i el domicili

### Article 1

L'Associació RECURSOS D'ANIMACIÓ INTERCULTURAL (RAI) regula les seves activitats
d'acord amb el que estableix la Llei 4/2008, de 24 d'abril, del ilibre tercer del Codi civil de
Catalunya, relatiu a les persones jurídiques, la Llei orgànica 1/2002, de 22 de març,
reguladora del dret d'associació, i els seus estatuts.

### Article 2

Els fins de l'associació són:

RAI es defineix com una entitat de caire educatiu i amb l'objectiu d'incidència política entre
els i les joves de Catalunya, de lluitar per un món just on totes les persones sense distinció
d'ètnia i cuitura puguin viure en igualtat de condicions i oportunitats. També es planteja RAI
com una eina per a fer sentir la veu dels joves i les joves en la vida política, social i cultural,
especialment en aquelles questions que els afecten d'una manera directa, ajudant així a llur
ple desenvolupament i plena incorporació en la vida ciutadana.

RAI funciona com una plataforma de projectes per a la transformació social, cultural i
educativa, oferint un ampli ventall de recursos i iniciatives a través de la participació activa,
la cooperació, l'autonomia i l'empoderament individual i col-lectiu, tant a nivell local com
internacional.

Entre les seves finalitats es destaca la promoció de valors com l'antiracisme, la
interculturalitat, el respecte i l'emancipació de cultures minoritàries enfront la globalització
cultural. Així com la promoció de valors com la solidaritat, la cultura de pau, tot utilitzant el
diàleg i la mediació com a estratègia de resolució de conflictes.

Per aconseguir les seves finalitats, l'associació realitza les activitats seguents:

- Activitats de dinamització cultural í artístic tant a nivell d'espectacles de teatre,
música, dansa, circ i audiovisuals, com a nivell d'exposicions, instal-lacions o
diversos actes performatius.
- Activitats formatives relacionades amb les disciplines artístiques.
- Activitats de foment de la difusió i la discussió sobre temàtiques relacionades amb el
món de les arts.
- Activitats educatives de foment de la reflexió amb metodologies participatives i
qualitatives a través de tallers, cursos de formació dirigits a làmbit de la intervenció
social i educativa, jornades, xerrades, cursos de monitors/es en el lleure, etc.
- Activitats de lleure, socioeducatives i/o emancipadores, dirigides a joves en situació
d'exclusió social, en risc de ser-hi o en desigualtat d'oportunitats.
- Activitats formatives específicament en l'àmbit de la iniciació i el creixement en el
món de la música.
- Activitats d'intercanvi d'experiències i bones pràctiques a nivell local i internacional.
- Activitats de promoció o participació de campanyes que treballin amb els mateixos
objectius que RAI.
- Totes aquelles activitats que no estiguin en aquests apartats i que RAl consideri
oportuna la seva realització.

En queda exclòs tot ànim de lucre.

### Article 3

1. El domicili de l'associació s'estableix a Barcelona, i radica al carrer Carders núm. 12, pis
principal.
1. Les funcions d'aquesta associació s'exerceixen majoritàriament a Catalunya.

## Capítol ll. Els membres de l'associació, els seus drets i les seves obligacions

### Article 4

Poden formar part de l'associació totes les persones físiques i jurídiques que, de manera
lliure i voluntària, tinguin interès en les seves finalitats.

Pel que fa a les persones físiques:

1. Cal que tinguin capacitat d'obrar.
1. Si són menors en edats compreses entre els 14 i els 18 anys i no estan emancipats,
necessiten el consentiment dels pares o tutors per ser socis de ple dret, amb dret de
vot a les assemblees generals, i no poden ser elegits membres de la Junta Directiva.
1. Els menors de 14 anys poden adquirir la condició d'associats i exercir els drets
derivats d'aquesta condició per mitjà dels seus representants legals.

Pel que fa a les persones jurídiques:

1. La sol-licitud d'ingrés ha de ser acordada per l'òrgan competent.
1. Les normes per les quals es regula la persona jurídica en questió no han d'excloure
la possibilitat de formar part d'una associació.

Per integrar-se a l'associació cal presentar una sol-licitud per escrit a la Junta Directiva, la
qual prendrà una decisió sobre la petició en la primera reunió que tingui lloc i la comunicarà
a l'assemblea general més immediata.

*S'estableixen dos tipus de membres: el soci i sòcia de ple dret, al qual ens referim en aquest
estatuts com a "soci/sòcia" i el simpatitzant.*

### Article 5

**Són drets dels socis i sòcies de ple dret de l'associació:**

1. Assistir amb veu i vot a les reunions de l'Assemblea General.
1. Elegir o ser elegits per als llocs de representació o per exercir càrrecs directius.
1. Exercir la representació que se'ls confereixi en cada cas.
1. Intervenir en el govern i les gestions, en els serveis i les activitats de l'associació, d'acord
amb les normes legals i estatutàries.
1. Exposar a l'Assemblea i a la Junta Directiva tot el que considerin que pugui contribuir a fer
més plena la vida de l'associació i més eficaç la realització dels objectius socials bàsics.
1. Sol-licitar i obtenir explicacions sobre l'administració i la gestió de la Junta Directiva o dels
mandataris de l'associació.
1. Ésser escoltats prèviament a l'adopció de mesures disciplinàries.
1. Rebre informació sobre les activitats de l'associació.
1. Fer ús dels serveis comuns que l'associació estableixi o tingui a la seva disposició.
1. Formar part dels grups de treball.
1. Posseir un exemplar dels estatuts.
1. Consultar els llibres de l'associació.

**Són drets dels/les simpatitzants de l'associació:**

1. Rebre informació de l'Associació
1. Fer us dels serveis de l'entitat

### Article 6

**Són deures de tots els membres de l'associació:**

1. Comprometre's amb les finalitats de l'associació i participar activament per assolir-les.
1. Contribuir al sosteniment de l'associació amb el pagament de quotes, derrames i altres
aportacions econòmiques fixades pels estatuts i aprovades d'acord amb aquests.
1. Complir la resta d'obligacions que resultin de les disposicions estatutàries.
1. ACatar i complir els acords vàlidament adoptats pels òrgans de govern de l'associació.
1. Abstenir-se absolutament de fer ailladament qualsevol gestió en representació de
l'associació sense el coneixement i el consentiment explícits de l'Assemblea General, a la
qual correspon aquesta responsabilitat.

### Article 7

**Són causes per ser donat de baixa de l'associació:**

1. Que ho decideixi la persona interessada, que ha de comunicar per escrit la seva decisió a
la Junta Directiva.
1. No satisfer les quotes fixades.
1. No complir les obligacions estatutàries.
1. Contradir els principis continguts en els estatuts i en el Reglament de Règim Intern per
decisió de l'Assemblea General.

## Capitol III. L'Assemblea General

### Article 8

1. L'Assemblea General és l'òrgan sobirà de l'associació, els seus membres en formen part
per dret propi i irrenunciable.
1. Els membres de l'associació, reunits en Assemblea General legalment constituida,
decideixen per consens prioritàriament i per majoria (si no s'arriba a consens) els assumptes
que són competència de l'Assemblea.
1. Tots els membres queden subjectes als acords de l'Assemblea General, incloent-hi els
absents, els qui en discrepen i els presents que s'han abstingut de votar.

### Article 9

L'Assemblea General té les facultats seguents:

1. Aprovar, si escau, la gestió de l'Òrgan de govern, el pressupost i els comptes anuals.
1. Elegir i separar els membres de l'òrgan de govern i controlar-ne l'activitat.
1. Modificar els estatuts.
1. Acordar la forma i l'import de les contribucions al finançament de l'associació o al
pagament de les seves despeses, incloent-hi les aportacions al patrimoni de l'associació.
1. Acordar la transformació, la fusió, l'escissió o la dissolució de l'associació.
1. Acordar l'ingrés i la baixa en federacions o confederacions.
1. Sollicitar ta declaració d'utilitat pública.
1. Aprovar el reglament de règim intern i les seves modificacions.
1. Conèixer les sol-licituds presentades per ser soci, i també les altes i les baixes per una raó
diferent de la separació definitiva.
1. Ratificar, si escau, la baixa disciplinària i les altres sancions imposades per la Junta
Directiva per faltes molt greus.
1. Resoldre sobre les questions que no estiguin expressament atribuides a cap altre Òrgan
de l'associació.

### Article 10

1. L'Assemblea General es reuneix en sessió ordinària com a mínim un cop l'any, dins dels
sis mesos seguents a la data de tancament de l'exercici econòmic.
1. L'òrgan de govern pot convocar l'assemblea general amb caràcter extraordinari sempre
que ho consideri convenient, i ho ha de fer quan ho sol-liciti un 10 2o dels associats, en
aquest cas, l'assemblea ha de tenir lloc dins el termini de trenta dies a comptar de la
sol-licitud.

### Article 11

1. L'Assemblea és convocada per l'Òrgan de govern mitjançant una convocatòria que ha de
contenir, com a mínim, l'ordre del dia, el lloc, la data i l'hora de la reunió.
1. La convocatòria s'ha de comunicar quinze dies abans de la data de la reunió.
1. Les reunions de l'Assemblea General, les presideix el president de l'associació. Si no hi
és, l'han de substituir, successivament, el vicepresident o el vocal de més edat de la Junta.
Hi ha d'actuar com a secretari qui ocupi el mateix càrrec a la Junta Directiva.
1. El secretari redacta l'acta de cada reunió, que ha de signar junt amb el president, amb un
extracte de les deliberacions, el text dels acords adoptats, el resultat numèric de les
votacions i la llista de les persones assistents.

Al començament de cada reunió de l'Assemblea General es llegeix l'acta de la sessió
anterior a fi que s'aprovi o s'esmeni. Cinc dies abans, de tota manera, l'acta i qualsevol altra
documentació ha d'estar a disposició dels socis al local social.

### Article 12

1. L'Assemblea General es constitueix vàlidament sigui quin sigui el nombre de socis
presents o representats.
1. El 10 90 dels socis poden sol-licitar a l'òrgan de govem la inclusió en l'ordre del dia d'un o
més assumptes per tractar. En el cas que ja s'hagi convocat l'Assemblea, poden fer-ho dins
el primer terç del període comprès entre la recepció de la convocatòria i la data en què
aquest òrgan s'ha de reunir. L'Assemblea únicament pot adoptar acords respecte als punts
inclosos en l'ordre del dia, llevat que s'hagi constituit amb caràcter universal o que els
acords es refereixin a la convocatòria d'una nova assemblea general.

### Article 13

1. En les reunions de l'Assemblea General, correspon un vot a cada membre de l'associació.
1. Els acords es prenen per majoria simple de vots dels socis presents o representats, en
cas que no s'arribi a consens.
1. Per adoptar acords sobre la modificació dels estatuts, la dissolució de l'associació, la
constitució d'una federació amb associacions similars o la integració en una de ja existent, i
la disposició o alienació de béns, es requereix una majoria qualificada dels socis de ple dret
presents o representats (els vots afirmatius superen la meitat dels emesos). En qualsevol
cas, l'elecció de la Junta Directiva, Si es presenten diverses candidatures, es fa per acord de
la majoria simple o relativa dels socis presents o representats (més vots a favor que en
contra).
1. Les candidatures que es presenten formalment tenen dret a una còpia de la llista dels
socis i dels seus domicilis i adreces de correu electrònic, sempre que se n'hagi obtingut
l'autorització expressa.

## Capitol IV. La Junta Directiva

### Article 14

1. La Junta Directiva regeix, administra i representa l'associació. Componen aquest òrgan
el/la president/a, el/la secretari/a i elfa tresorer/a, càrrecs que han de ser exercits per
persones diferents.
1. L'elecció dels membres de la Junta Directiva, que han de ser socis i majors d'edat, es fa
per votació de l'Assemblea General. Les persones elegides entren en funcions després
d'haver acceptat el càrrec.
1. El nomenament i el cessament dels càrrecs s'han de comunicar al Registre
d'Associacions mitjançant un certificat, emès pel secretari sortint amb el vistiplau del
president sortint, que ha d'incloure també l'acceptació del nou president i del nou secretari.
1. Els membres de la Junta Directiva exerceixen el càrrec gratuitament.

### Article 15

1. Els membres de la Junta Directiva exerceixen el càrrec durant un període de cinc anys,
sense perjudici que puguin ser reelegits.
1. El cessament dels càrrecs abans d'extingir-se el termini reglamentari del seu mandat pot
esdevenir-se per:
   1. mort o declaració d'absència, en el cas de les persones físiques, o extinció, en el cas de
les jurídiques
   1. incapacitat o inhabilitació
   1. renúncia notificada a l'òrgan de govern
   1. separació acordada per l'assemblea general
   1. qualsevol altra causa que estableixin la llei o els estatuts.
1. Les vacants que es produeixin en la Junta Directiva s'han de cobrir en la primera reunió
de l'Assemblea General que tingui lloc. Mentrestant, un membre de l'associació pot ocupar
provisionalment el càrrec vacant.

### Article 16

1. La Junta Directiva té les facultats seguents:
   1. Representar, dirigir i administrar l'associació de la manera més àmplia que reconegui la
      Llei, així mateix, complir les decisions preses per l'Assemblea General, d'acord amb les
      normes, instruccions i directrius que aquesta Assemblea estableixi.
   1. Prendre els acords que calgui en relació amb la compareixença davant dels organismes
      públics i per exercir tota mena d'accions legals i interposar els recursos pertinents.
   1. Proposar a l'Assemblea General la defensa dels interessos de l'associació.
   1. Proposar a l'Assemblea General ia defensa de l'establiment de les quotes que els
      membres de l'associació han de satisfer.
   1. Convocar les assemblees generals i controlar que es compleixin els acords que s'hi
   adoptin.
   1. Presentar el balanç i l'estat de comptes de cada exercici a l'Assemblea General perquè els
   aprovi, i confeccionar els pressupostos de l'exercici seguent.
   1. Contractar els empleats que l'associació pugui tenir.
   1. Inspeccionar la comptabilitat i preocupar-se perquè els serveis funcionin amb normalitat.
   1. Establir grups de treball per aconseguir de la manera més eficient i eficaç els fins de
   l'associació, i autoritzar els actes que aquests grups projectin dur a terme.
   1. Nomenar els vocals de la Junta Directiva que s'hagin d'encarregar de cada grup de treball,
   a proposta dels mateixos grups.
   1. Dur a terme les gestions necessàries davant d'organismes públics, entitats i altres
persones, per aconseguir:
      - subvencions o altres ajuts
      - l'ús de locals o edificis que puguin arribar a ser un lloc de convivència i comunicació i també
un centre de recuperació ciutadana
   1. Obrir comptes corrents i llibretes d'estalvis a qualsevol establiment de crèdit o d'estalvi i
disposar dels fons que hi hagi en aquest dipòsit. La disposició dels fons es determina a
l'article 28.
   1. Resoldre provisionalment qualsevol cas que no hagin previst els estatuts i donar-ne
compte en la primera reunió de l'Assemblea General.
   1. Qualsevol altra facultat que no estigui atribuida d'una manera específica a algun altre
òrgan de govern de l'associació o que li hagi estat delegada expressament.

### Article 17

1. La Junta Directiva, convocada prèviament pel/la president/a o per la persona que el/la
substitueixi, s'ha de reunir en sessió ordinària amb la periodicitat que els seus membres
decideixin, que en cap cas no pot ser inferior a una vegada cada trimestre.
1. S'ha de reunir en sessió extraordinària quan la convoqui amb aquest caràcter el/la
president/a o bé si ho sol-licita un terç dels membres que la componen.

### Article 18

1. La Junta Directiva queda constituida vàlidament Si ha estat convocada amb antelació i hi
ha un quòrum de la meitat més un dels seus membres.
1. Els membres de la Junta Directiva estan obligats a assistir a totes les reunions que es
convoquin, encara que, per causes justificades, poden excusar-se'n. L'assistència del/la
president/a o del/la secretari/a o de les persones que els substitueixin hi és necessària
sempre.
1. La Junta Directiva pren els acords per majoria simple de vots dels assistents.

### Article 19

1. La Junta Directiva pot delegar alguna de les seves facultats en una o diverses comissions
O grups de treball si compta, per fer-ho, amb el vot favorable de dos terços del seus
membres.
1. També pot nomenar, amb el mateix quòrum, Un O uns quants mandataris per exercir la
funció que els confii amb les facultats que cregui oportú conferir-los en cada cas.
1. No són delegables la formulació dels comptes ni els actes que hagin de ser autoritzats o
aprovats per l'Assemblea General.

### Article 20

Els acords de la Junta Directiva s'han de fer constar en el llibre d'actes i han de ser signats
pel secretari i el president. En iniciar-se cada reunió de la Junta Directiva, s'ha de llegir l'acta
de la sessió anterior perquè s'aprovi o es rectifiqui, si és procedent.

## Capitol V. La presidència i la vicepresidència

### Article 21

1. Són pròpies del/la president/a les funcions seguents:
   1. Dirigir i representar legalment l'associació, per delegació de l'Assemblea General i de la
Junta Directiva.
   1. Presidir i dirigir els debats, tant de l'Assemblea General com de la Junta Directiva.
   1. Emetre un vot de qualitat decisori en els casos d'empat.
   1. Establir la convocatòria de les reunions de l'Assemblea General i de la Junta Directiva.
   1. Visar les actes i els certificats confeccionats pel secretari de l'associació.
   1. Les atribucions restants pròpies del càrrec i aquelles per a les quals el deleguin
l'Assemblea General o la Junta Directiva.
1. El president és substituit, en cas d'absència o malaltia, pel vicepresident —si n'hi ha— o
el vocal de més edat de la Junta, per aquest ordre.

## Capítol VI. La tresoreria i la secretaria

### Article 22

El tresorer té com a funció la custòdia i el control dels recursos de l'associació, com també
l'elaboració del pressupost, el balanç i la liquidació de comptes. Porta un llibre de caixa.
Signa els rebuts de quotes i altres documents de tresoreria. Paga les factures aprovades per
la Junta Directiva, les quals han de ser visades prèviament pel president, i ingressa el que
sobra en dipòsits oberts en establiments de crèdit o d'estalvi.

### Article 23

El secretari ha de custodiar la documentació de l'associació, aixecar, redactar i signar les
actes de les reunions de l'Assemblea General i la Junta Directiva, redactar i autoritzar els
certificats que calgui lliurar, i també portar el llibre de registre de socis.

## Capítol VII. Les comissions o grups de treball

### Article 24

La creació i constitució de qualsevol comissió o grup de treball, l'han de plantejar els
membres de l'associació que vulguin formar-los, que n'han d'assabentar la Junta Directiva i
explicar les activitats que es proposen dur a terme.

La Junta Directiva s'ha de preocupar d'analitzar les diferents comissions o grups de treball,
els encarregats dels quals li han de presentar un cop al mes un informe detallat de les seves
actuacions.

## Capítol VIII. El règim econòmic

### Article 25

Els recursos econòmics de l'associació es nodreixen de:

1. les quotes que fixa l'Assemblea General per als seus membres
1. les subvencions oficials o particulars
1. les donacions, les herències o els llegats
1. les rendes del patrimoni mateix o bé d'altres ingressos que puguin obtenir-se

### Article 26

Tots els membres de l'associació tenen l'obligació de sostenir-la econòmicament, mitjançant
quotes o derrames, de la manera i en la proporció que determini l'Assemblea General a
proposta de la Junta Directiva.

L'Assemblea General pot establir quotes d'ingrés, quotes periòdiques mensuals —que s'han
d'abonar per mesos, trimestres o semestres, segons el que disposi la Junta Directiva— i
quotes extraordinàries.

### Article 27

L'exercici econòmic coincideix amb l'any natural i queda tancat el 31 de desembre."

### Article 28

En els comptes corrents o llibretes d'estalvis obertes en establiments de crèdit o d'estalvi, hi
han de figurar les signatures del/la president/a, el/la tresorer/a i el/la secretari/a.

Per poder disposar dels fons n'hi ha prou amb dues firmes, una de les quals ha de ser la
del/la tresorer/a o bé la del/la president/a.

## Capitol IX. El règim disciplinari

### Article 29

L'òrgan de govern pot sancionar les infraccions comeses pels socis.

Aquestes infraccions es poden qualificar de lleus, greus i molt greus, i les sancions
corresponents poden anar des d'una amonestació fins a l'expulsió de l'associació, segons el
que estableixi el reglament intern.

El procediment sancionador s'inicia d'ofici o bé com a consequència d'una denúncia o
comunicació. En el termini de 10 dies, la Junta Directiva nomena un instructor, que tramita
l'expedient sancionador i proposa la resolució en el termini de 15 dies, amb audiència prèvia
del presumpte infractor. La resolució final, que ha de ser motivada i aprovada per dues
terceres parts dels membres de la Junta Directiva, l'adopta aquest òrgan de govern també
dins d'un periode de 15 dies.

En els casos de sancions per faltes molt greus acordades per la Junta Directiva, les
persones interessades poden sol-licitar la ratificació de la sanció davant la primera
assemblea general que tingui lloc.

## Capitol X. La dissolució

### Article 30

L'associació pot ser dissolta si ho acorda l'Assemblea General, convocada amb caràcter
extraordinari expressament per a aquest fi.

### Article 31

1. Un cop acordada la dissolució, l'Assemblea General ha de prendre les mesures oportunes
tant pel que fa a la destinació dels béns i drets de l'associació, com a la finalitat, l'extinció i la
liquidació de qualsevol operació pendent.
1. L'Assemblea està facultada per elegir una comissió liquidadora sempre que ho cregui
necessari.
1. Els membres de RAI estan exempts de responsabilitat personal. La seva responsabilitat
queda limitada a complir les obligacions que ells mateixos hagin contret voluntàriament.
1. El romanent net que resulti de la liquidació s'ha de lliurar directament a l'entitat pública o
privada sense afany de lucre que, en l'àmbit territorial d'actuació de l'associació, hagi
destacat més en la seva activitat a favor d'obres benèfiques.
1. Les funcions de liquidació i d'execució dels acords a què fan referència els apartats
anteriors d'aquest mateix article, són competència de la Junta Directiva si l'Assemblea
General no confereix aquesta missió a una comissió liquidadora especialment designada a
aquest efecte.

Diligència per fer constar que aquests estatuts s'han aprovat en l'assemblea general de data
21 de desembre de 2012.


El/la secretari/ària
Abdelali Madani

El/la president/a
Visti plau
Laia Gómez-Franco Estrella

---

Document x0414f88Q09f76Q signat
electrònicamenti validat per CATCert

Generalitat de Catalunya
Departament de Justícia
Direcció General de Dret i d'Entitats Jurídiques

Certifico que aquests estatuts concorden amb els originals de l'entitat,
les dades d'inscripció de la qual consten a continuació.

Núm. d'inscripció 14364

Data Resolució 28/11/2013

Secció 1a del Registre de Barcelona

La Responsable de publicitat registral

Data 29 de novembre de 2013
